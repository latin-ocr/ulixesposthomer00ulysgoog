-aa--w

inter Argonautas inveniamus. Pluris quidem Pelidae appel-
lationem aestimaveris, sedhic etiam quamvis Hectore interfecto
mirifice de suis meritus sit, alio illa vix spectat nisi ad multas
quidem istas urbes, quas per novem priores belli Troiani annos
. ex itinere nonnunquam evertit. At longissime haec laus ab illo
Ulixis nomine recedit. Quem quoniam Troadis urbes delevisse
in Iliade nihil scriptum video, voce illa unam urbem, Tro-
iam scilioet ipsam, subaudiri oportet: facinoribus illis cunctas fere
inde a belli initio delendae mbis conditiones et fortissime et fau-
stissime explevit. Bellicam igitur publicamque Ulixis gloriam
cycli epici scriptores quam maxime auxerunt, attamen illius mori-
bus iidem foedissimas quasdam impegerunt maculas. Nolim nimium
premas agendi rationem, qua Ulixes in Philoctetam Aiacem Oilei
filium Iphigeniam homines populares, barbaros Astyanactem Poly·
xenam fortasse Hecubam quoque utitur: nam qualemcunque eis
omnibus sortem molitur, prospicit plerumque suorum saluti. Cogito
potius de vilissima sui cupiditate, qua seductus in Cypriis Palamedi
necem, insidias Diomedi in Parva Iliade paret, ac de miris et
fabulosis itineribus discidioque inter patrem et filium fatalissimo.
quibus narratis ab Eugammone pulcherrimus ille Homerici Ulixis
erga patriam familiamque amor violenter quasi evertatur. His
sceleribus exponendis necnon amplificandis maxime posterioris ae· ’
tatis operam scriptores impenderunt, quamquam eos quoque de
militari Ulixis laude cum cyclicorum sententia conspirare hinc
elucet, quod Strabo¹) et Polyaenum), ut exemplo utar, loco eodem
adhibito Troiam esse deletam praedicant illius
βουλῇ καὶ μύθοισι καὶ ἠπεροπηίόι τέχνῃ3).

Quo incerti auctoris versiculo iam traducimur ad ceteros
antiquioris aevi poetas epicos, qui tamen quousque Ulixis re·
spiciendi vel celebrandi occasione usi sint, carminibus tempore ab·
sumptis aegre hodie exploratur. Et ne Hesiodus quidem, quamquam
integra eius poemata extant, talia tantave in illis evolvit, quibus viri
historia aliquantum illustretur. Magnam sane enumerat progeniem,
binos dumtaxat Laertiadae et eOirce et e Calypso filios, quarum haec
Nausithoum et Nausinoum‚ altera Agrium et Latinum peperio).

¹) I p. 17. ²) Strategi 8. ³) oi.Kinkel.l.c.p.73. ⁴) Theogonlollsqq.

 

